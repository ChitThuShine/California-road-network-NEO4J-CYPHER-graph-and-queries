# California-road-network-NEO4J-graph-and-queries

# Περιγραφή
Σας δίνεται το οδικό δίκτυο της Καλιφόρνια σε μορφή γράφου, συνοδευόμενο από τα σημεία ενδιαφέροντος (POI) που υπάρχουν σε αυτό. Συγκεκριμένα στα δεδομένα περιέχονται οι διασταυρώσεις των δρόμων (nodes) με τις συντεταγμένες τους (longitude, latitude), αλλά και οι δρόμοι (edges) με το αντίστοιχο μήκος τους. Επιπλέον υπάρχουν όλα τα σημεία ενδιαφέροντος (poi) του οδικού δικτύου με το όνομα και το id της κατηγορίας που ανήκουν. Όλα τα poi αντιστοιχίζονται στους δρόμους του δικτύου αλλά και στις διασταυρώσεις των δρόμων. Όλα τα δεδομένα μπορείτε να τα κατεβάσετε από τον παρακάτω σύνδεσμο:

# Dataset 
https://www.cs.utah.edu/~lifeifei/SpatialDataset.htm

Σας ζητείτε να μοντελοποιήσετε τα δεδομένα ως ένα property graph σχεδιάζοντας τις κατάλληλες οντότητες και αναθέτοντας τα σχετικά labels, types και properties. Για την μοντελοποίηση θα χρειαστεί να μελετήσετε τα στοιχεία όλων των αρχείων που περιγράφουν το οδικό δίκτυο της Καλιφόρνια. Από τα δεδομένα αυτά θα πρέπει να αναπαρασταθούν όλα τα στοιχεία του δικτύου σε κόμβους και ακμές. Στο σχεδιασμό θα πρέπει να συμπεριληφθούν σε κάθε τύπο κόμβου και ακμής μόνο τα στοιχεία που τον περιγράφουν και δεν θα πρέπει να υπάρχουν επαναλήψεις στοιχείων (ένα ίδιο property να εμφανίζεται και σε κόμβο και σε ακμή). Τέλος δεν θα πρέπει να συνδέονται κόμβοι με ακμές όταν αυτό δεν απαιτείται από το μοντέλο.

Στην συνέχεια θα πρέπει βάση του μοντέλου που σχεδιάσατε να δημιουργήσετε μια βάση δεδομένων γράφων στο Neo4j και να φορτώσετε σε αυτή το σύνολο των δεδομένων που σας δίνεται. Συγκεκριμένα θα πρέπει να δημιουργήσετε ένα μικρό πρόγραμμα σε μια γλώσσα της επιλογής σας, το οποίο θα δέχεται ως είσοδο το αρχείο με τα δεδομένα που σας δίνονται και θα δημιουργεί νέα αρχεία (csv) κατάλληλα για είσοδο στο neo4j.

Τέλος μετά την εισαγωγή των δεδομένων στην βάση σας ζητείται να γράψετε και να εκτελέσετε τα ακόλουθα ερωτήματα χρησιμοποιώντας την γλώσσα Cypher. Για την επιτάχυνση της φόρτωσης αλλά και του χρόνου απόκρισης των ερωτημάτων θα μπορούσατε να δημιουργήσετε και τους κατάλληλους indexes στα properties του μοντέλου σας.

# Queries
1. Ποιος είναι ο δρόμος (id) με τα περισσότερα σημεία ενδιαφέροντος και ποιες κατηγορίες καλύπτουν αυτά (όνομα κατηγορίας και πλήθος σημείων ανά κατηγορία) ταξινομημένα σε φθίνουσα σειρά.
2. Βρείτε το μονοπάτι μεταξύ των διασταυρώσεων με id:10 και id:16 που διασχίζει τα λιγότερα σταυροδρόμια (shortest path).
3. Βρείτε την συνολική απόσταση του μονοπατιού από το ερώτημα 2.
4. Ποια είναι οι τρεις διασταυρώσεις με τα περισσότερα Bar.
5. Βρείτε το συντομότερο μονοπάτι μεταξύ των διασταυρώσεων με id:10 και id:21 που περνάει από την διασταύρωση με id:17.
6. Βρείτε τα 5 κοντινότερα σταυροδρόμια από το σημείο με Latitude:39 και Longitude: -123 (θεωρήστε ότι το μήκος μιας μοίρας γεωγραφικού μήκους και πλάτους ισούται με 1 και μπορεί να χρησιμοποιηθεί η ευκλείδεια απόσταση).
